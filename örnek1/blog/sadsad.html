<h1>Köyden Kente Göçün ve İkinci Dünya Savaşının Ülkemize Etkileri</h1>
<p>
  öyle oldu böyle olduEğitimsizlik. Teşekkürler, görüşmek üzere. Ama aşağıya da
  bakabilirsin dilersen.Bu yazı da tüm sıkıntılardan değil sadece çok yakın
  tarihi işaret eden sıkıntılardan bahsedeceğim. Postmodernizm dünyaya hakim.
  Gelişmiş ülkelerin demokrasileri bile saçma kararlar alıyor ama kurumları
  sağlam olduğu için çok az yaralarla ilerlemeye devam edebiliyorlar. Ülkemiz
  hiçbir şeyi benimsemediği kadar postmodernizmi benimsedi. Belki dünyayla
  neredeyse aynı anda. Tabi bunun çok köklü sebepleri var ama konumuz onlar
  değil. Konumuz 2. dünya savaşı ve köyden kente göç.Şunu ortaya koyarak
  başlayalım. Şehirli ve köylü diye iki sınıf vardır ve bu toplumsal bir
  sorundur. Sanayileşmemiş bir ülke de kentte köylü nüfusa ihtiyaç yoktur ve
  zaten o şehirde yaşayan kentlide bu köylüleri ona bir fayda sağlamadığı için
  kabul etmek istemez. Eğer ülke sanayileşmişse ucuz iş gücüne ihtiyaç olduğu
  için ülke köylünün kente gelmesini ister. Ve şehirli de ekonomik fayda
  göreceği için buna sesini çıkarmaz. Ama bu olduğunda zaten halihazırda şehirli
  olan ve köyden kente göçüp daha yeni şehirli olmuş insanların kodları
  birbiriyle çatışır. Şimdi başlayalım.
</p>
<h2>Halkı Demokrasiye Hazırlamak ve İkinci Dünya Savaşının Patlak Vermesi</h2>
<p>
  2000 yıl önce de çözüldüğü gibi demokrasinin iyi sonuçlar verebilmesi için
  eğitimin halk arasında yaygın seviye de verilmesi şarttır. Yoksa dünya da ve
  ülkemizde birçok örnekleri olduğu gibi sonuçlar kaçınılmaz hale gelir.
  Ülkemizin ilk yıllarında en iyimser rakam olarak halkın genel okuma yazma
  seviyesi %5 civarında ifade ediliyor ki bunun çok büyük çoğunluğu erkek nüfus.
  Böyle bir ortamda demokrasi akılcı sonuçlar doğurabilir mi? Bunu bilen kurucu
  liderimiz ülkemiz nazarında hareket etti. “Köylü milletin efendisidir.”
  Gerçekten öyle midir? Köyde iyi eğitim ve sosyal olanaklar yoktur. Köylülerin
  kültürel kodları günümüz şehir yaşamına uygun değildir. Peki bu cümle de nedir
  o zaman? Bu lafın ardında iki sebep var. Büyük çoğunluğu köylü olan halkın
  gururunu okşamak ki gerçekten bunu o zaman ki verdikleri kan ve terle hak
  ediyorlar. İkincisi ise köyde kalın, kente gelmeyin mesajıdır. Zaten milletin
  efendisisin ve kentliden üstünsün, köyünde kal. Çünkü kurulan düzen eğer
  birkaç on yıl sorunsuz işleyebilseydi demokrasinin ve sanayinin güzel meyveler
  vermesi sağlanma olasılığı çok yüksekti.
</p>
<p>
  Neydi bu düzen? Eğitim hareketlerinden biri ve konumuzla bağlayıcılığı olan,
  köylere direkt olarak köylülerle temas edilebilecek eğitim enstitüleri açmak.
  Bu enstitülerin politikaları ve sistematiği bu yazının konusu değil. Sadece
  eğer devam edebilseydi demokrasiye pozitif sonuçları olacağını düşündüğüm için
  ekledim. Amaçlar hem köylünün kültür kodlarını şehire uygun hale getirmeye
  çabalamak ki düzgün bir kentsoylu sınıfın temelleri oluşsun, hem köylünün
  vizyonunu geliştirmek ki demokrasi düzgün işleyebilsin, hem de köylünün içinde
  bulunan nadir cevher parçası insanlardan onların üstüne özelce eğilerek üst
  seviye de faydalanma sağlamak. Ve bu kitleyi sanayileşerek kısmen kontrollü
  bir şekilde şehirli hale getirmek. Bu uzun yıllar devam edebilseydi
  enstitülerin kurulduğu yerlerde yaşayan köylüler, eğer sanayileşebilseydik de
  köyden kente göç akımı o zaman gerçekleşseydi bir köylüye göre daha eğitimli,
  el işlerine hakim, becerikli ve görece olarak yeniliğe biraz daha açık
  insanlar olarak şehire başka kodlarla geleceklerdi.
</p>
<p>
  Bu düzenin bozulmasın da farklı konuların bütüncül bir etkisi var. Bu bütüncül
  etkilerin sonucunu gördüğümüz noktanın başlangıcı ise 2. Dünya Savaşı. Üstün
  gelen demokratik ülkeler tek başlı yönetimlere sıcak gözle bakmıyorlardı ve
  Türkiye her ne kadar demokrasi yolcusu olsa da, vefat eden karizmatik kurucu
  lideri demokrasi karşıtı hiçbir tutumda bulunmasa da sonuç olarak çok partili
  sistemle yönetilmiyordu. Batı bloğundan daha doğrusu Amerika’dan taraf olma
  gayesiyle yapılan çok partili sisteme geçiş hareketi ülkemizi planlanandan
  başka bir yola soktu.
</p>
<p>
  Mantıklı kararlar vermekten yoksun çocuk bir toplumdan oy almak çok kolaydır.
  Nereye dokunduğunda ne karşılık alacağın bellidir. Ve bu noktaların içinde
  akıl ve mantıkla izah edilebilecek bir şeye ihtiyaç yoktur. Burada toplumu
  suçlamıyorum. Demokrasi seçmene bir sorumluluk yükler, bu sorumluluğun altına
  giremeyecek gücü olan insanlara bu yükü yüklemek onlara kendilerinin bile
  anlamadığı eziyeti yapmaktır. Ve bu eziyetin kötü sonuçları da tabi ki bu
  yükün altına girebilecek-giremeyecek her vatandaşı kapsıyor.
</p>
<h2>
  Köyden Kente Göçün Kontrolsüzce Başlaması ve Şehirleşme Problemlerinin
  Günümüze Yansımaları
</h2>
<p>
  Bu süreçten sonra seçilenlerin yaptığı icraatlardan birisi de yollar yapmak
  oldu. Bu yollar ve o zamanın bakış açısı da köyden kente göçü oldukça ama
  oldukça kolaylaştırdı. Hatta yıllara yayılan bu göç dalgasının şehir yaşamına
  etkilerini hala bile görmekteyiz. Komşularınızın davranışlarından tutun da
  yapılan siyasi tercihlere kadar. Şu an ülkeyi yöneten partinin lideri, daha
  önceden bir belediye başkanıydı. Bu neden tercihlerden biri oldu? Çünkü
  plansız ve kalabalık bir göç dalgası geldiğinde küçük sorunlar bile bir büyük
  sorun haline gelir. Örneğin çöp sorunu, içme suyu sorunu, elektrik sorunu,
  güvenlik sorunu, barınma sorunu, ulaşım sorunu, denizin temiz tutulması vs vs.
  Bu sorunları kısmen de olsa halledebilen birisi insanların kafasında çok rahat
  bir şekilde iyi bir yönetici etiketiyle anılabilir. Tabi ki başka siyasi
  faktörler olduğunu biliyorum ama bu da başka bir etken.
</p>
<p>
  Ya hadi bırakalım büyük konuları da biraz da direkt hayatın içinden örnekler
  vereyim köyde ve şehirde yaşamanın farklı kodlarına dair. Mesela köyde bir
  kadının takip edilip taciz edilme ihtimali düşüktür çünkü anonim değilsindir,
  herkes herkesi tanır. Ama şehirde anonimsindir. Köyde ki evinde bağıra çağıra
  konuşup, yüksek sesle bir şeyler izleyebilirsin çünkü ev sana aittir ve
  komşuların dibinde olmadığı için rahatsız olmaz. Ama şehirde komşunla aranda
  sadece bir duvar vardır ve yüksek sesle bir şey dinlersen insanlar rahatsız
  olur. Köy içine kapalıdır, farklı şey yoktur. Ama şehir tıpkı bir üniversite
  gibidir, farklılıklarla doludur. Değişim geçirmesi için uğraşılmamış köyden
  kente direkt göçen biri şehirde bu farklılıklarla karşılaştığında şoka uğrar
  ve vereceği ilk tepki savunmadır ve farklı olanı istemez. Şehir bir köylü için
  öyle büyüktür ki neredeyse köylüyü içine sindirir ve ilk kendini kurtarma
  refleksinin içine gömer, buna zaten yoksul olan bir ülkeyi de eklediğinizde
  insanların sırada öne geçme çabası ya da otobüs durduğunda herkesin aynı anda
  inip binmeye çalışması bunun şehir yaşamında ki en ufak yansımalarıdır.
</p>
<p>
  Bakın bu saydıklarım çok basit şeyler ve daha hiç din ve siyasi görüş konusuna
  girmedim bile. Sosyal hayatta, siyasette, eğitimde her yer bu insanlarla ve bu
  insanların fikirleriyle dolu. Ve kalabalık kitle bu insanlar olduğu için ana
  akım her şey de onlara göre belirleniyor. Ve bunun artık bir geri dönüşü kısa
  vadede yok. Uzun vadede olansa gerçekten uzun. Ve başka bir yazımın konusu
  olacak.
</p>
<p>
  Kısaca özetlersek; rasyonel karar veremeyecek eğitimsiz kitlelerin oy
  kullanarak yönetime gelecek olanları seçme hakkı 2. dünya savaşının sonucu
  olarak panlanandan önce bizi demokrasiye geçirdi. Bu kitlenin seçtikleri
  tarafından zamanla ülke genelinde bir köyden kente göç dalgası başladı. Ve bu
  şehirleşme problemlerinin önünü açtı. Günümüze yakın olan tarihler de ise bu
  şehirleşme problemlerinin birazını bile çözen birisine iyi bir yönetici
  gözüyle bakıldı ve sandıkta tercih sebebi oldu. Bunun üstüne zamanın ve
  geçmişin siyasi faktörlerini de kattığımız da çıkan sonuç günümüz Türkiye’si
  oldu ama bu siyasi ve geçmiş faktörler bu yazının konusu değil.
</p>
